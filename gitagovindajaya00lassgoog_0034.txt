xx Gi‘rA Govmmt

men ex opinione Jonesii potius esset ponenda3 at sunt quum alia quae
impediant, quo minus in hanc discedam sententiam, tum potissimum
hoc, quod remedium sit naama, quo coerceantur imaginationes rerum
sensilium (111. ι.). Remedii autem id ab omnibus Indicis philosophis poni÷
tur in cogniu‘one veri, et tenendum est, meditationis genera attribui
Badhae VI. 11. cf. supra. Radha igitur ex opinione mea est contemplatio
numinis, aut, si mavis, pulcritudinis et benignitatis divinae. Contem-
platio enim est, quae mentem abstrahit a rebus externis, ab imagina-
tionibus fallacibus, eamque reducit ad considerationem rerum, quae
sola digna sunt consideratu. Fugit et repudiat contemplatio men-
tem sensibus possessam, obviam it et sponte invisit mentem, sibi devo·
tam, quemadmodum Radba Krisbnam. Pulcerrima est utpote quae rem
pulcerrimam intuendam praebeat, divinam numinis naturam3 benigna
est, quae vel sero ab errationibus reducem animam hospitio suo dignet.
Dolet autem separationem a mente, in qua inerat ipsa, antequam in
mundanae vitae vices illa esset delapsa 3 atque hoc est mysterium amoris,
qui inter mentem et contemplationem intercedit, quod mens, licet blan-
dientibus sensuum oblectamentis distrahatur et vanis imaginationis fictio-
nibus occupetur, non omnino perdat memoriam beatitudinis, quae ex
cognitione veritatis percipiatur, et revertatur tandem ad discriminatio·
nem, quae fallacia sint in amore, quae vera et isto nomine digna. ln
contemplatione autem amoris est genus patiens (patiendi docilis dicitur
Radha IV. πμ), quo exspectet, dum ad semetipsam revertatur mens nec
pulcritudinem suam praebeat contemplandam menti, nisi ipsa mens
sponte sua alias occupationes respuat et solo veri amoris desiderio teneatur.
Reversae autem ad se menti impertit summam laetitiam, qua qui poti-
tus sit, eius satisfactum sit desideriis, nullaque remaneant vota, quae
sint explenda (ζῆ-τ XII. ni). Mentem autem, solam amat contemplatio,
quia sola sit mens, cui facultas data sit contemplandi.

Haec igitur est ex opinione quidem mea carminis huius significatio
recondita, quae sub amoris imaginibus satis. lascivis lateat. Videtur
omnino poeta plus operis posuisse in depingendis amoris condicionibus

Q?- ““““

 

 

